# RG_elevator
 
Η προσομοίωση ανοίγει εμφανίζοντας ένα ορθογώνιο παραλληλεπίπεδο πλαίσιο εντός του οποίου υπάρχει στο φόντο ένα τετραγωνικό πλέγμα, ένας ανελκυστήρας με επιβάτη ευρισκόμενο στο εσωτερικό του και ένα βέλος που δηλώνει τη φορά της βαρύτητας στο χώρο που υπάρχει ο ανελκυστήρας. Ένα πλαίσιο επιλογών είναι δεξιά του κυρίως πλαισίου.


Η διεπαφή έχει ως εξής: στο κάτω αριστερά μέρος υπάρχουν δυο κουμπιά, το «Επόμενο» που αναπαράγει βήμα βήμα την προσομοίωση και το «Επαναφορά» που επανεκκινεί την προσομοίωση. Στο επάνω δεξί μέρος υπάρχει ένα μαύρο πλαίσιο επιλογών, στο πλαίσιο επιλογών δεξιά ο εκπαιδευόμενος μπορεί:
1) να επιλέξει ή να αποεπιλέξει με το ποντίκι του υπολογιστή του το παράθυρο «Προσομοίωση», εκκινώντας ή σταματώντας αντίστοιχα την προσομοίωση. 
2) να ρυθμίσει την βραδύτητα εκτέλεσης της προσομοίωσης, επιλέγοντας τον αριθμό σε μια κλίμακα 20 διαστημάτων πληκτρολογώντας τον αριθμό ή επιλέγοντας τον σέρνοντας μια μπάρα δίπλα από την επιλογή «Βραδύτητα προσομοίωσης».
3) να ρυθμίσει τη θέση του ανελκυστήρα  εντός του βαρυτικού πεδίου, επιτρέποντας στον εκπαιδευόμενο να τοποθετεί τον ανελκυστήρα με τρόπο τέτοιο ώστε να καλύπτει κάθε πιθανή θέση του ανελκυστήρα στο βαρυτικό πεδίο ενός πλανήτη.  Επιλέγοντας τον αριθμό σε μια κλίμακα 360 διαστημάτων έχει τον πλήρη έλεγχο της θέσης του ανελκυστήρα με ακρίβεια μιας μοίρας. Η επιλογή πραγματοποιείται πληκτρολογώντας τον αριθμό (από 0 έως 360) ή επιλέγοντας τον σέρνοντας μια μπάρα δίπλα από την επιλογή «Προσανατολισμός». Στην περίπτωση που ο εκπαιδευόμενος αποφασίσει να τοποθετήσει τον ανελκυστήρα του εκτός πεδίου βαρύτητας η προσομοίωση δίνει την επιλογή να ρυθμίσει τη θέση του ανελκυστήρα  στο χώρο (σε σχέση με τον εκπαιδευόμενο) πραγματοποιώντας τις παραπάνω επιλογές, για τον προσανατολισμό τώρα πια.
4) να αποκρύψει ή να εμφανίσει το τετράγωνο πλέγμα, επιλέγοντας ή αποεπιλέγοντας με το ποντίκι του υπολογιστή του το παράθυρο «Πλέγμα».
5) να ρυθμίσει το μέγεθος και κατά συνέπεια το πλήθος των τετραγώνων του πλέγματος. Ο εκπαιδευόμενος μπορεί να επιλέξει από μια κλίμακα 5 διαστημάτων πληκτρολογώντας τον αριθμό ή επιλέγοντας τον σέρνοντας μια μπάρα δίπλα από την επιλογή «Βήμα Πλέγματος».
6) να μεταβάλει και να ορίζει την τιμή της ταχύτητας που ανελκυστήρα. Το εύρος των δυνατών τιμών ταχύτητας είναι μια κλίμακα με μοναδιαία διαστήματα εύρους από -5 έως 5, πληκτρολογώντας τον αριθμό ή επιλέγοντας τον σέρνοντας μια μπάρα δίπλα από την επιλογή «Ταχύτητα θαλάμου».
7)  να μεταβάλει και να ορίζει την τιμή της επιτάχυνσης που ανελκυστήρα. Το εύρος των δυνατών τιμών επιτάχυνσης είναι μια κλίμακα με μοναδιαία διαστήματα εύρους από -5 έως 5, πληκτρολογώντας τον αριθμό ή επιλέγοντας τον σέρνοντας μια μπάρα δίπλα από την επιλογή «Επιτάχυνση θαλάμου».
8) να παρατηρεί και να καταγράφει τα φυσικά μεγέθη που εξάγει η προσομοίωση στο σύστημα αναφοράς του πυραύλου, επιλέγοντας με το ποντίκι του υπολογιστή του το παράθυρο «Συστ. Αναφ. Ανελκυστήρα». Αυτά είναι η ταχύτητα του θαλάμου, η επιτάχυνση του, η μάζα του επιβάτη, η επιτάχυνση της βαρύτητας στο χώρο που βρίσκεται ο ανελκυστήρας, το βάρος του επιβάτη, η ασκούμενη από το πάτωμα του θαλάμου δύναμη στον επιβάτη καθώς και τα διανύσματα τους (για τα διανυσματικά μεγέθη). Αποεπιλέγοντας την επιλογή «Συστ. Αναφ. Ανελκυστήρα» η προσομοίωση  επιστρέφει και απεικονίζει την εικόνα από το αρχικό σύστημα αναφοράς.
9) να μεταβάλει την τιμή της έντασης του βαρυτικού πεδίου του χώρου που βρίσκεται ο ανελκυστήρας. Ο εκπαιδευόμενος μπορεί να επιλέξει ένταση βαρυτικού πεδίου από μια κλίμακα 20 μοναδιαίων διαστημάτων, εύρους από 0 έως 20 πληκτρολογώντας τον αριθμό ή επιλέγοντας τον, σέρνοντας μια μπάρα δίπλα από την επιλογή «Ένταση βαρυτικού πεδίου».
10) να εμφανίσει ή να αποκρύψει τα διανύσματα: της ταχύτητας του θαλάμου, της επιτάχυνσης του, του βάρους του επιβάτη και της ασκούμενης από το πάτωμα του θαλάμου δύναμης στον επιβάτη. Τα διανύσματα στην προσομοίωση είναι σχεδιασμένα να απεικονίζονται δυναμικά. Η εμφάνιση τους καθίσταται δυνατή με την επιλογή «Εμφάνιση διανυσμάτων» και η απόκρυψη με αποεπιλογή της. Η εμφάνιση του διανύσματος της έντασης του βαρυτικού πεδίου δεν επηρεάζεται από αυτή την επιλογή, αφού αυτό είναι εμφανές μόνιμα από προεπιλογή του ιδίου του λογισμικού.
11) να εμφανίσει ή να αποκρύψει τις αριθμητικές τιμές της ταχύτητας του θαλάμου, της επιτάχυνση του, της μάζα του επιβάτη, της επιτάχυνση της βαρύτητας στο χώρο που βρίσκεται ο ανελκυστήρας, του βάρους του επιβάτη και της  ασκούμενης από το πάτωμα του θαλάμου δύναμης στον επιβάτη. Το χρώμα των μεγεθών και των εκάστοτε τιμών τους είναι ίδιο με το χρώμα των αντίστοιχων διανυσμάτων τους. Η εμφάνιση καθίσταται δυνατή με την επιλογή «Εμφάνιση μετρήσεων» και η απόκρυψη τους με αποεπιλογή της. Η επιλογή εμφάνιση μετρήσεων εμφανίζει, ταυτόχρονα με την επιλογή της από το χρήστη, μια ζυγαριά τοποθετημένη στο πάτωμα του θαλάμου του ανελκυστήρα και τον επιβάτη να βρίσκεται όρθιος στην επιφάνεια της.
12) να έχει καλύτερη εποπτεία των μετρήσεων και ειδικότερα της ένδειξης της ζυγαριάς, η οποία εμφανίζεται κατά την επιλογή «Εμφάνιση μετρήσεων». Με την επιλογή από το χρήστη «Μεγέθυνση», στο κάτω δεξί μέρος της προσομοίωσης κάνει την εμφάνιση της η ζυγαριά σε μεγέθυνση, διευκολύνοντας την ανάγνωση της εκάστοτε μέτρησης της από τον εκπαιδευόμενο. Ταυτόχρονα, κάνει την εμφάνιση του ένας μεγεθυντικός φακός έμπροσθεν της ζυγαριάς στο κάτω μέρος του ανελκυστήρα. Η μεγέθυνση της ζυγαριάς παύει να είναι εμφανής όταν ο χρήστης αποεπιλέξει την επιλογή «Μεγέθυνση».
13) να επιλέξει το χρώμα εμφάνισης της τιμής και του διανύσματος: της ταχύτητας του θαλάμου, της επιτάχυνση του ανελκυστήρα, του βάρους του επιβάτη και της  ασκούμενης από το πάτωμα του θαλάμου δύναμης στον επιβάτη. Επιλέγοντας την μπάρα που υπάρχει δίπλα από την επιλογή «Χρώμα ταχύτητας», «Χρώμα επιτάχυνσης», «Χρώμα βάρους» ή «Χρώμα δύναμης F» εμφανίζεται ένας καμβάς χρωμάτων και με την τοποθέτηση ενός κυκλικού δακτυλίου στο χρώμα επιλογής αυτόματα επιλέγεται το χρώμα του αντίστοιχου μεγέθους. Το επιλεχθέν χρώμα από τον εκπαιδευόμενο είναι ίδιο με το χρώμα της μπάρας κάθε φορά. Το χρώμα της μάζα του επιβάτη, της τιμής επιτάχυνση της βαρύτητας στο χώρο που βρίσκεται ο ανελκυστήρας καθώς και του διανύσματος της είναι προεπιλογή του ιδίου του λογισμικού και ο χρήστης δεν διαθέτει τρόπους αλλαγής τους.
